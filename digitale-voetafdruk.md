# Digitale voetafdruk
Alles wat je online doet, laat sporen achter: dat noemen we je digitale voetafdruk. Het gaat niet alleen om wat je zelf post, maar ook om wat anderen over jou plaatsen. Bedrijven en sociale media verzamelen gegevens over jou, bijvoorbeeld welke websites je bezoekt of welke filmpjes je bekijkt. Deze informatie wordt gebruikt om je gerichte advertenties te tonen. Je kan je voetafdruk verkleinen door regelmatig je cookies en geschiedenis te verwijderen. Kijk kritisch naar apps die veel toegang vragen tot je gegevens. Deel bewust en denk na: wil ik dat dit over vijf jaar nog online staat? Een kleine klik kan een groot effect hebben.