# Oplichting
Online oplichting komt in veel vormen voor en is bedoeld om mensen geld of persoonlijke gegevens af te troggelen. Soms gebeurt dat via nepwebshops waar je betaalt voor producten die nooit geleverd worden. Andere keren gaat het om valse winacties of berichten waarin je zogezegd een prijs hebt gewonnen. Een veelgebruikte methode is phishing: oplichters sturen je een e-mail of bericht dat lijkt van je bank of een bekend bedrijf te komen. Daarin zit vaak een link naar een nepwebsite waar je je gegevens moet invullen. Ook via sociale media of online games proberen criminelen soms vertrouwen te winnen om daarna geld of informatie te vragen. Het is belangrijk om altijd kritisch te zijn bij onverwachte berichten of aanbiedingen die te mooi lijken om waar te zijn. Controleer de afzender en gebruik enkel officiÃ«le websites of apps om in te loggen. Vertrouw je het niet? Klik dan nergens op en verwijder het bericht.